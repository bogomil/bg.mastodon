# Сървъри във федерация

Това вероятно е най-объркващата част на всичко, когато се опитвате да започнете
да ползвате Fediverse мрежата.

Няма страшно, техническите детайли изобщо не са важни.

Достатъчно е да знаете само най-общите щрихи на ситуацията. Всички инстанции във
Fediverse мрежата комуникират помежду си, за да може потребителите на отделни
инстанции да могат да виждат публикациите си взаимно. Тъй като няма централен
сървър, който да предоставя списък с инстанции, с които да се обменя информация,
всяка инстанция трябва по някакъв начин да „да открие“ инстанциите, с които да
си комуникира.

## Търсене
Различните видове сървъри предлагат различни възможности за търсене. Това, което
със сигурност работи на всеки сървър е търсене на потребители по URL или пълен
прякор и търсене на публикации по URL.о

Ако искате да намерите потребител с име pesho, който използва инстанцията
fediinstance.example.com, можете да напишете в търсачката на използваната от вас
инстанция `@pesho@fediinstance.example.com`. Дори двете инстанции да не са били
във федерация до сега и да не знаят за съществуването една на друга, търсенето
ще накара инстанцията ви да се свърже с fediinstance.example.com, за да потърси
потребителя pesho.

Ако на този адрес има mastodon инстанция то можете да потърсите pesho и
въвеждайки `https://fediinstance.example.com/@pesho` в търсачаката на
инстанцията ви.
